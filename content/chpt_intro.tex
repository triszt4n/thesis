\chapter{\bevezetes}

A \emph{média és szórakoztatás} (szakkifejezéssel Media \& Entertainment, röviden M\&E) az internet teljes forgalmának egy óriási szeletét tölti ki. Az ezen iparágat kiszolgáló videó streaming szolgáltatók, mint például a Netflix, a Twitch, vagy a YouTube több százmilliós -- vagy akár milliárdos -- globálisan kiterjedt aktív felhasználói bázissal rendelkeznek, az~ebből fakadó folyamatosan növekvő forgalom kiszolgálására a világ legnagyobb szerverparkjait üzemeltetik. Kiterjed a felhasználásuk az élet minden területére: az~oktatásra, a~szórakozásra, a mindennapi és munkahelyi kommunikációra, a hírek és az információ terjesztésére, a kulturális és művészeti élmények megosztására, össze tud kötni embereket a~világ minden tájáról.

Végponttól végpontig tartó média streaming szolgáltatásoknak a fejlesztése és üzemeltetése számos komplex, informatikai területeket áthidaló kihívásokat hordoz magában. Ki kell tudni alakítani egy fenntartható, globális kiszolgálásra optimalizált és biztonságos hálózati infrastruktúrát. Folyamatosan kell törekedni a skálázhatóságra, számítani a növekvő felhasználói bázissal. Ki kell tudni használni a legfrissebb hálózati protokollok adta lehetőségeket. Mérni kell a metrikákat a kitűnő felhasználói élmény biztosítása érdekében. Ki kell tudni szolgálni temérdekféle végfelhasználói hardvert -- például mobiltelefonok, különféle böngészők, AR- és VR-eszközök. A szabványok területén is tájékozottnak kell lennie a mérnököknek.

Már csak a kísérletezéssel felszedhető ismeretek is óriási előnyt jelentenek a piacon az~ebbe az irányba elköteleződő szakembereknek. Ezen indokok nyomán választottam magam is ezt a témát további vizsgálatra, eredményeim osztom meg jelen diplomamunkában.

\section{Az első lépések}\label{sec:elso_lepesek}

A téma bejárásának megkezdéseképp az Önálló laboratórium 2 című tárgy keretében egy olyan full-stack webes rendszer tervezését és implementációját vállaltam, amely lokálisan is futtatható szabad szoftvereket alkalmaz egy média streaming szolgáltatás alapjainak lefektetésére. Ennek köszönhetően megismerkedtem az FFMpeg szoftvercsomag videókonvertálási lehetőségeivel, videók kliensoldali lejátszásával HLS protokollon továbbítva, valamint az NGINX webszerver RTMP-moduljának beállításával, amely lehetővé teszi a videók élő közvetítését.

Az elkészült rendszerből a diplomatervezés során alakítottam ki egy natív AWS felhőalapú szoftverrendszert, némely komponens újrafelhasználásával az előző rendszerből -- megtartottam és átalakítottam a React-alapú kliensoldali weboldalt, felkészítettem AWS-en való futtatásra a meglévő Docker-konfigurációt, megtartottam a szerveroldali kód CRUD-funkcióit.
